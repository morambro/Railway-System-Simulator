Gli obiettivi dell'analisi del problema di cui a pagina 4 contraddicono quando enunci sullo stesso argomento a pagina 3. Ciò suggerisce che tu abbia recepito "la lettera" della precedenza della distribuzione sulla concorrenza, ma non "lo spirito".
Questo errore si ripercuote anche su quanto dici a pagina 5, al punto 1.2, che riporta una visione parziale e quindi incompleta del problema, per il quale -- come hai sperimentato -- la decisione su come distribuire la soluzione del problema determina l'intero protocollo di interazione tra gli elementi di tale soluzione (e non solo suoi possibili vincoli) e di conseguenza anche la natura concorrente delle entità (che diventano di consequenza quelle che possono utilmente agire, come attori, sui protocolli individuati). Per inciso, quanto dici a pagina 16 mostra che hai certamente visto verificarsi questa situazione.

Tra pagina 5 e pagina 7 elenchi alcune caratteristiche importanti, e quindi desiderabili, di una architettura distribuita (scrivendo "Tollerance" invece di "Tolerance" ;-). Manchi però di discutere se e come la tua soluzione le possieda, e in che misura.

Nelle figure alle pagine 9-11 non è chiaro il significato del riquadro trasparente che contiene le entità che espongono interfacce. Immagino tu abbia tratto ispirazione da alcune diapositive di SCD, ma ciò non ti esonera dallo spiegare la notazione, così che i diagrammi possano essere correttamente interpretati.   ***** FIXED *****
